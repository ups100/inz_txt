\chapter{Dostępne systemy monitorujące}
\label{chap:Systemy}

Na rynku dostępnych jest wiele bardzo różnych systemów
monitorujących. Narzędzia z~tej grupy możemy podzielić na dwie
kategorie:

\begin{itemize}
\item Systemy dostępnościowe,
\item Systemy analityczne.
\end{itemize}

Systemy monitorujące, w~których główny nacisk położony jest na
zapewnienie ciągłej dostępności monitorowanych usług, nazywane są
systemami dostępnościowymi. Wspierają one administratora
w~codziennych zadaniach poprzez nieustanne monitorowanie aktualnego
stanu sieci. Narzędzia te są wykorzystywane przede wszystkim do
szybkiego powiadamiania oraz lokalizacji awarii.

Systemy analityczne, w~kontekście monitorowania infrastruktury
sieciowej, to systemy, które są nastawione na zbieranie i~analizę
danych. Tego typu systemy nie są zazwyczaj wykorzystywane
do powiadamiania czy lokalizacji awarii. Ich zadaniem jest przede
wszystkim gromadzenie danych dotyczących zużycia poszczególnych
zasobów, czy też wskaźników jakości poszczególnych usług. Systemy te
posiadają zazwyczaj bardzo rozbudowane narzędzia służące do generacji
i~analizy wykresów na podstawie zebranych wcześniej danych.

Posiadanie dwóch odrębnych systemów jest niewygodne, zwłaszcza przy
monitorowaniu rozbudowanej infrastruktury. Producenci oprogramowania
monitorującego wychodząc na przeciw użytkom udostępniają dodatkowe
komponenty, które zmieniają klasyczny system dostępnościowy
w~hybrydowy. Pozwalają one na kompleksowe zarządzanie infrastrukturą
sieciową. Dzięki zastosowaniu takiego systemu administrator uzyskuje
jeden uniwersalny interfejs. Możliwy jest w nim zarówno pogląd
bieżącego stan sieci oraz diagnoza awarii, jak i~analiza danych
historycznych.

Przechowywanie danych zgromadzonych podczas monitorowania może odbywać
się na różne sposoby. Podstawową techniką przechowywania danych, w
systemach z rodziny Unix były płaskie struktury plików zawierające
zgromadzone dane. Rozwiązanie tego typu jest bardzo uciążliwe,
a~sprawne zarządzanie zgromadzonymi danymi wymaga dużego wkładu pracy
własnej administratora. Rozpowszechniły się zatem techniki
przechowywania zebranych danych w~oparciu o~bazy danych. Wykorzystuje
się tu najczęściej bazy relacyjne i cykliczne\footnote{ang. RRD --- {\em Round
    Robin Database}}.

Dane przechowywane w~relacyjnych bazach danych zorganizowane są
w~postaci tabel, a~powiązania pomiędzy danymi nazywane są
relacjami. Taka organizacja bazy danych sprawia, że wraz z~upływem
czasu jej rozmiar rośnie. Powoduje to zwiększenie zajętości
przestrzeni dyskowej, a~także wpływa na czas wykonywania
operacji. Dane są przechowywane w~bazie do czasu, gdy użytkownik
jawnie je usunie. Pozwala to na przeglądanie dowolnie długiego okresu
historii bez utraty dokładności, a~także na dynamiczne zarządzanie
czasem przechowywania danych. Narzędzia korzystające z~tego typu baz
muszą posiadać pewną politykę zarządzania zgromadzonymi
danymi. Istotne jest jednak, że polityka ta jest uzależniona jedynie
od aplikacji, a~nie od samej bazy danych i~może być zmieniana
w~dowolnym momencie.

Cykliczne bazy danych posiadają natomiast stały, definiowany podczas
tworzenia rozmiar. Rozmiar ten określa liczbę porcji danych, jaka może
być przechowywana w~bazie. Jeśli rozmiar bazy przekroczy rozmiar
zadany przy tworzeniu, wykonywana jest konsolidacja danych. Polega ona
na wyliczeniu zadanych wartości w~odpowiednich przedziałach
i~zachowanie ich w~pojedynczych rekordach, oraz usunięcie dokładnych
danych. W bazach RRD możliwe są trzy typy konsolidacji danych:
minimum, średnia oraz maksimum. Rozmiar bazy danych jest definiowany
w~chwili jej tworzenia i~późniejsza jego modyfikacja nie jest już
możliwa. Ponadto należy zwrócić szczególną uwagę na fakt, iż dane są
usuwane z~bazy danych bez wiedzy użytkownika czy aplikacji, przez co
taka baza danych nie może zostać użyta do dokładnej analizy danych
historycznych.

W~dalszych punktach przedstawione zostały wybrane systemy
monitorowania. Podstawowym kryterium wyboru opisywanych systemów była
jego dostępność na licencji umożliwiającej przeglądanie oraz
modyfikację w~dowolny sposób jego kodu źródłowego. Ponadto zwrócono
również uwagę na popularność systemów w~środowisku administratorów,
a~także na dostępność dokumentacji. Na tej podstawie wybrano spośród
systemów analitycznych system Cacti. Spośród dostępnych systemów
dostępnościowych wybrano natomiast systemy Nagios oraz Icinga.


\section[Cacti][System monitorowania Cacti]{System monitorowania Cacti}

Cacti jest systemem monitorującym, rozwijanym przez The Cacti Group
Inc. i~dystrybuowany na licencji~GPL\footnote{ ang. {\em General
    Public License} - popularna licencja oprogramowania o~otwartych
  źródłach. Treść licencji można znaleźć w~\cite{www:GPLv2}.}. System
bazuje na oprogramowaniu RRDtool\cite{www:RRDtool}. Jest to narzędzie,
które pozwala na wykorzystanie cyklicznej bazy danych do składowania
pomiarów wartości w zadanym przedziale czasowym. Ponadto dostarcza ono
funkcji do generacji wykresów w~kilku formatach. Dokładny opis
wszystkich możliwości RRDTool można znaleźć
w~\cite{www:RRDtool}. Dzięki wykorzystaniu wspomnianego narzędzia
system ma bardzo prostą budowę i~składa się z~następujących elementów:

\begin{itemize}
\item interfejsu użytkownika,
\item dostawcy danych.
\end{itemize}

Interfejs użytkownika został napisany w~języku PHP. Do jego działania
niezbędny jest serwer http, np. Apache. Rysunek
\ref{fig:CactiInterface} przedstawia przykładową podstronę systemu
Cacti. Z~poziomu interfejsu użytkownika możliwa jest graficzna
konfiguracja całego systemu. Interfejs posiada klasyczną
budowę. Składa się on z~jednokolorowego paska menu, w~którym zawarte
są odnośniki do poszczególnych podstron, oraz z~pulpitu, na którym
wyświetlane są wybrane dane. Interfejs umożliwia graficzne
przedstawienie wyników w~postaci wykresów. Format wykresu może być
definiowany bezpośrednio przez użytkownika lub można skorzystać
z~bogatej biblioteki gotowych szablonów. Dostęp do interfejsu
zabezpieczony jest przez mechanizm uwierzytelnienia użytkownika
systemu monitorującego. Możliwe jest definiowanie wielu użytkowników
oraz ich uprawnienia. Każdy użytkownik ma możliwość definiowania
własnego zestawu wykresów oraz pulpitów.

%czy trzeba dawać to do źródel?
\begin{figure}[h]
\label{fig:CactiInterface}
\caption{Interfejs użytkownika systemu Cacti.}
\begin{center}
\makebox[\textwidth]{%
\includegraphics[width=1\textwidth]{img/cacti.png}
}\\[0.1cm]
\end{center}
\end{figure}


Dostawca danych to element systemu, który jest odpowiedzialny za
faktyczne wykonywanie sprawdzeń aktualnej wielkości danego parametru
i~przekazywanie ich do narzędzia RRDTool. System umożliwia wybór
jednego z~dwóch dostawców danych. Pierwszym z~nich jest {\em cmd.php},
który jest prostym skryptem napisanym w~języku PHP. Umożliwia on
monitorowanie aktywne urządzeń przy pomocy protokołu SNMP\footnote{
  {\em Simple Network Management Protocol} -- protokół zarządzania
  urządzeniami sieciowymi i~uzyskiwania informacji o~ich
  stanie. Struktura danych tego protokołu zorganizowana jest w~formie
  drzewa, gdzie każdy liść posiada globalnie unikalny identyfikator
  o~ściśle określonym znaczeniu. Szeroko opisany w
  \cite{www:SNMP}.}. Skrypt {\em cmd.php} przeznaczony jest do
monitorowania jedynie niewielkich sieci. Ze względów wydajnościowych
nie jest możliwe wykorzystanie go do monitorowania rozległej
infrastruktury.

Drugim z~możliwych dostawców danych jest narzędzie {\em Spine},
nazywane również: {\em Cactid}. Jest to program napisany w~języku~C,
który uruchomiony jest jako serwis systemowy na urządzeniu
monitorującym. Umożliwia on monitorowanie urządzeń zarówno poprzez
protokół SNMP, jak i~z~wykorzystaniem innych metod. Możliwość
dostarczenia własnych metod monitorowania opiera się na dostarczeniu
skryptu lub pliku wykonywalnego, który będzie cyklicznie uruchamiany
przez {\em Cactid}, a~jego wyniki przekazywane w~taki sam sposób, jak
ze~sprawdzeń opierających się na SNMP.

Żaden z~dostawców danych nie umożliwia monitorowania danego urządzenia
lub usługi w~sposób pasywny. Cacti nie posiada również żadnego
mechanizmu, który pozwoliłby na monitorowanie sieci w~sposób
rozproszony. Oznacza to, iż administrator musi zmienić konfigurację
sieci tak, aby jeden serwer miał dostęp do każdego urządzenia, lub
konfigurować i~zarządzać osobną instancją w~każdym segmencie. Jest to
bardzo niewygodne i~wręcz uniemożliwia monitorowanie rozległych sieci
przy pomocy Cacti\footnote{Więcej informacji na temat systemu
  monitorowania Cacti można znaleźć w~\cite{www:Cacti}.}.

\section[Nagios][System monitorowania Nagios]{System monitorowania Nagios}

System Nagios został opublikowany w~1999 roku na licencji GPL. System
od niemal 15 lat jest ciągle rozwijany i~udoskonalany zarówno przez
autorów, jak i~przez szeroką społeczność. W~systemie Nagios najwyższym
priorytetem jest kontrola bieżącej dostępności wszystkich
monitorowanych usług. Organizacja systemu zakłada, iż w~sieci znajdują
się urządzenia, które mogą świadczyć pewne usługi. Każde urządzenie
i~usługa może znajdować się w~jednym z~trzech stanów logicznych:

\begin{description}
\item[OK] usługa działa poprawnie,
\item[WARNING] monitorowane parametry przekroczyły stan ostrzegawczy,
\item[CRITICAL] parametry usługi przekroczyły stan krytyczny, usługa
  lub urządzenie nie funkcjonuje.
\end{description}

System posiada rozbudowane algorytmy określania stanu każdego
urządzenia oraz usługi. Działanie usługi jest zawsze zależne od stanu
urządzenia, na którym dana usługa jest świadczona. Ponadto użytkownik
może definiować zależności pomiędzy urządzeniami, np. komunikacja
z~danym serwerem jest uzależniona od funkcjonowania routerów
znajdujących się na trasie pakietów. System Nagios posiada rozbudowany
system powiadamiania administratora o~wystąpieniu awarii oraz o~jej
zakończeniu lub innych zdefiniowanych wydarzeniach
systemowych. Ponadto możliwe jest automatyczne wykonywanie programów
lub skryptów, jeśli wystąpiło jakieś zdarzenie. Podstawowa wersja
systemu składa się z następujących elementów:

\begin{itemize}
\item interfejs graficzny,
\item rdzeń monitorujący.
\end{itemize}

Interfejs graficzny został napisany w~języku~C z~wykorzystaniem
technologi CGI\footnote{{\em Common Gateway Interface} --
  znormalizowany interfejs służący do komunikacji pomiędzy serwerem
  www, a~zewnętrznymi programami. Interfejs ten jest wykorzystywany do
  generowania stron internetowych na żądanie klienta. Zewnętrzny
  program generuje stronę w~języku HTML, a~następnie serwer przesyła
  ją do klienta poprzez serwer http. Szczegółowy opis można znaleźć
  w~\cite{www:CGI}}. Jego wygląd jest zgodny ze~standardami z~lat 90:
klasyczna strona WWW bez dynamicznie zmieniającej się treści (patrz
rys. \ref{fig:NagiosInterface}. Dane odświeżane są na żądanie klienta
lub co określony czas. Wykorzystana technologia zakłada przesyłanie za
każdym razem całego dokumentu HTML do klienta, w~związku z~czym
generowany jest nadmierny ruch sieciowy. Widok użytkownika składa się
z~kliku części. Po lewej stronie widoczne jest klasyczne menu,
umożliwiające użytkownikowi wybór treści. Na górze strony natomiast
znajduje się podsumowanie aktualnego stanu monitorowanych urządzeń
i~usług. Centralną część okna zajmuje pulpit, który prezentuje
użytkownikowi treść wybraną wcześniej z~menu. Interfejs użytkownika
umożliwia podgląd aktualnego stanu usług oraz urządzeń. Informacja ta
może być wyświetlana w~formie listy zawierającej urządzenia i~usługi
lub w~postaci mapy sieci, która pozwala na monitorowanie stanu
urządzenia w~korelacji z~jego logicznym umieszczeniem w~strukturze
sieciowej. Możliwe jest również przeglądanie historii awarii oraz
prostych wykresów stanu urządzenia lub usługi w~zadanym przedziale
czasu. Dostęp do interfejsu chroniony jest przy pomocy autoryzacji
http. Możliwe jest definiowanie wielu użytkowników, jednak tylko
z~poziomu urządzenia, na którym uruchomiony jest system
monitorujący. Należy zauważyć również, że wszyscy użytkownicy danego
typu posiadają takie same uprawnienia. Nie ma możliwości dowolnej
edycji uprawnień danej grupy czy też użytkownika.

%czy prawa autorskie?
\begin{figure}[h]
\label{fig:NagiosInterface}
\caption{Interfejs użytkownika systemu Nagios.}
\begin{center}
\makebox[\textwidth]{%
\includegraphics[width=1\textwidth]{img/nagios.jpg}
}\\[0.1cm]
\end{center}
\end{figure}

Rdzeń monitorujący został zaimplementowany w~języku C. Jest to centrum
całego systemu, gdyż zajmuje się on przetwarzaniem wszystkich
bieżących danych monitorowania, a~następnie składowaniem ich
w~plikach. Ta cześć systemu jest odpowiedzialna za wykonywanie
sprawdzeń w~określonych odstępach czasu. Każde sprawdzenie odbywa się
poprzez wykonanie komendy zdefiniowanej przez użytkownika. Komenda ta
może zawierać zarówno wykonanie pliku binarnego, jak i~dowolnego
skryptu. W~ramach projektu Nagios rozwijany jest zestaw wtyczek
(ang. {\em plugin})\footnote{Należy zwrócić uwagę na różne znaczenie
  słów: \"wtyczka\" (ang. {\em Plugin}) oraz \"dodatek\" (ang. {\em Addon}). },
czyli programów służących do monitorowania podstawowych usług oraz
parametrów urządzeń. Dostępna jest bardzo duża liczba
wtyczek\cite{www:NagiosPluginProject}, dzięki czemu system Nagios może
monitorować w~sposób aktywny wszystkie podstawowe parametry lub
usługi. Wtyczki znajdujące się w~zestawie pozwalają na badanie zarówno
usług zewnętrznych takich jak http, pop3, smtp czy ftp, jak
i~parametrów wewnętrznych danego urządzenia jak obciążenie procesora,
zużycie pamięci czy liczba procesów. Możliwe jest również definiowanie
własnych wtyczek, które będą sprawdzały stany pewnych specyficznych
dla danej sieci parametrów. W~celu zapewnienia poprawnego
funkcjonowania całego systemu konieczne jest, aby dodatkowe wtyczki
spełniały wymagania opisane w~\cite{www:NagiosPluginsTutorial}. System
umożliwia również monitorowanie dowolnych usług w~sposób
pasywny. Programy dostarczające odczytów pasywnych również są
zobowiązane do przestrzegania wcześniej wspomnianych zasad.

System posiada rozbudowane możliwości monitorowania
rozproszonego. Niestety do wykonania znacznej części z~tych
konfiguracji potrzebne są elementy systemu, które są dystrybuowane na
licencjach komercyjnych wymagających zakupu praw do korzystania z
nich. Sztandarowym przykładem jest NagiosXI, jest to komercyjna wersja
systemu Nagios, która udostępnia zdecydowanie lepszy interfejs
użytkownika, a ponadto pozwala na przechowywanie informacji w bazie
danych z~której można generować raporty. Istnieją również darmowe
dodatki czyli programy rozszerzające lub zmieniające funkcjonalność
systemu Nagios. Przykładem takiego dodatku może być NDOUtils, który
pozwala systemowi Nagios na wykorzystanie bazy danych MySQL zamiast
płaskich struktur plikowych lub N2RRD, który gromadzi dane z~systemu
Nagios w~bazie RRD. Możliwa jest również częściowa integracja systemu
Nagios\footnote{Szczegółowe informacje na temat rozszerzania
  funkcjonalności oraz samego systemu można znaleźć
  w~\cite{www:Nagios}.}  z~dodatkami lub systemami, które pozwalają na
wizualizacje zgromadzonych danych.

\section[Icinga][System monitorowania Icinga]{System monitorowania Icinga}
\label{subsec:Icinga}

System Icinga powstał w~2009 roku jako klon (ang. {\em fork}) systemu
Nagios. System został wzbogacony o~wiele nowych elementów, a~także
poprawiono wiele błędów obecnych w~systemie Nagios. Dzięki zachowaniu
wstecznej kompatybilności wszystkie wtyczki i~dodatki
systemu Nagios mogą być wykorzystane w~systemie Icinga. Pozyskano
dzięki temu bardzo dużą bazę wtyczek, co umożliwia monitorowanie tych
samych usług i~urządzeń co protoplasta.

\begin{figure}[ht]
\label{fig:IcingaInterface}
\caption{Interfejs użytkownika systemu Icinga.}
\begin{center}
\makebox[\textwidth]{%
\includegraphics[width=1\textwidth]{img/icinga.png}
}\\[0.1cm]
\end{center}
\end{figure}

System Icinga został wyposażony w~zupełnie nowy interfejs
graficzny\footnote{Skorzystanie z nowego interfejsu wymaga użycia
  modułu IDOUtils oraz bazy danych. Możliwe jest wykorzystanie również
  klasycznego interfejsu, który nie posiada takich wymagań.}, który
zaimplementowano w~języku PHP przy użyciu szkieletu aplikacji
agavi\footnote{{\em Agavi } -- szkielet aplikacji języka PHP5
  pozwalający na łatwą realizację funkcjonalności zgodnej z~modelem
  programowym Model-Widok-Kontroler. Szerszy opis znajduje się na
  stronie domowej projektu: \cite{www:Agavi}}. Jest on zatem oparty na
technologii AJAX, dzięki której komunikacja z~użytkownikiem nie
opiera się na przesyłaniu całych stron w~języku HTML, lecz na
realizacji żądań generowanych poprzez język skryptowy wykonywany po
stronie użytkownika. Dzięki zastosowaniu tej technologi proces
wyświetlania strony zużywa mniejszą część pasma, a~serwer został
odciążony. Nowy interfejs użytkownika jest w~pełni dynamiczny, składa
się z~rozszerzalnego menu po lewej stronie oraz pulpitów
użytkownika w~centralnej części (patrz
rys.~\ref{fig:IcingaInterface}). Możliwe jest otwieranie wielu
pulpitów oraz wyświetlanie poszczególnych informacji w~osobnych
oknach, które można swobodnie przemieszczać w~obszarze
strony. Przykładowy pulpit dostępny dla użytkownika został
przedstawiony na rys.~\ref{fig:IcingaInterface}.

Znacznej zmianie uległ również model bezpieczeństwa. W~nowym
interfejsie graficznym każdy użytkownik posiada swój zestaw
zdefiniowanych uprawnień. Oznacza to, można ograniczyć użytkownikowi
dostęp do danych o~konkretnej usłudze lub odmówić wykonywania
niektórych czynności administracyjnych. Zarządzanie użytkownikami oraz
ich uprawnieniami możliwe jest również z~poziomu graficznego
interfejsu użytkownika, co znacząco podnosi wygodę użytkowania
systemu. Cechy te odróżniają system Icinga od systemu Nagios, w~którym
użytkownicy mogli być definiowani jedynie z~poziomu systemu
operacyjnego, na którym uruchomiony jest system monitorujący, a~ich
uprawnienia były jednakowe.

\begin{figure}[ht]
  \caption{Architektura systemu Icinga.}
  \label{fig:IcingaOverview}
  \centering
\includegraphics{img/icingaOverview.png}
\end{figure}

Kolejną istotną różnicą jest zmiana architektury systemu. System
Nagios posiada budowę monolityczną, a~współpraca pomiędzy
poszczególnymi komponentami odbywa się w~sposób bardzo zawiły
i~niejednorodny. System Icinga wprowadził natomiast budowę modularną
przedstawioną na rys.~\ref{fig:IcingaOverview}.  Wszystkie możliwe
komponenty systemu zostały wyodrębnione, a~do swobodnej komunikacji
pomiędzy nimi zdefiniowano wygodne API. Taka budowa umożliwia przede
wszystkim rozmieszczenie poszczególnych komponentów systemu na różnych
fizycznych maszynach, co w~przypadku dużych sieci może spowodować
znaczący wzrost wydajności i~niezawodności. Dostarczenie jednolitego
REST API\footnote{ang. {\em Representational state transfer} -- lekka
  metoda przesyłania danych pomiędzy klientem a~serwerem.} umożliwia
również prostsze tworzenie dodatków rozbudowujących możliwości
systemu.  W~systemie Icinga dopracowano także możliwości współpracy
z~bazą danych. System ten pozwala na współpracę już nie tylko z~bazą
MySQL, lecz również z~bazami PostgreSQL czy bazą danych firmy
Oracle. Możliwość wykorzystania bazy danych Oracle jest bardzo
istotna, jeśli dane dotyczące konfiguracji muszą być przechowywane
przez bardzo długi czas, lub jeśli monitorowana infrastruktura jest
bardzo rozbudowana.

System Icinga nie tylko umożliwia rozmieszczenie modułów na różnych
fizycznych maszynach ale udostępnia też wiele innych konfiguracji,
które można wykorzystać podczas monitorowania
rozproszonego. Szczególnie warta zauważenia jest konfiguracja,
w~której występuje wiele równorzędnych instancji rdzenia
monitorującego, które współpracują, używając jednej bazy
danych. Centralna baza danych stanowi źródło danych dla interfejsu
graficznego. Taka konfiguracja umożliwia monitorowanie bardzo
rozległej lub wielosegmentowej infrastruktury i prezentacji wyników
poprzez jeden interfejs. Należy również nadmienić, iż wszystkie
elementy niezbędne do konfiguracji takiego rozwiązania są darmowe.

\section[Podsumowanie][Podsumowanie]{Podsumowanie}

Współczesne systemy monitoringu są bardzo bogato wyposażone
i~posiadają szereg zaawansowanych możliwości. Każdy z~systemów oferuje
unikalny zestaw rozwiązań, które z~pewnością mogą zostać wykorzystane
w~wielu instytucjach. Porównując wszystkie omówione systemy, należy
zwrócić szczególną uwagę na różnice w~ich możliwych zastosowaniach
docelowych.

Systemy takie jak Cacti zaliczane są do grupy systemów
analitycznych. Ich celem jest zatem umożliwienia gromadzenia oraz
analizy danych. Zbierane dane mają charakter zagregowany w~zadanych
przedziałach, na podstawie których prezentowane są użytkownikowi
odpowiednie wykresy. Niestety ze względu na główny sposób gromadzenia
danych - protokół SNMP, oraz ubogość innych metod, systemy te nie mogą
być wzbogacone o~funkcjonalność charakterystyczną dla systemów
dostępnościowych.

Drugą grupę systemów stanowią natomiast systemy dostępnościowe, takie
jak Nagios czy Icinga. Ich głównym celem jest monitorowanie bieżącego
stanu infrastruktury i~raportowanie użytkownikowi najświeższych
informacji. Systemy te zostały również zaprojektowane w~taki sposób,
aby wspomagać administratora w~lokalizacji awarii. Głównym typem
danych, na których operują te systemy, jest stan urządzenia lub
usługi. Zdefiniowanie odpowiednich poziomów kwantyzacji dla stanów
pozwala na szybkie uzyskiwanie poglądowych informacji o~stanie
sieci. Podczas monitorowania gromadzone są również dane
szczegółowe. Ich przetwarzaniem nie zajmują się już jednak same
systemy monitorowania, lecz liczne dodatki do nich. Możliwe jest zatem
rozbudowanie systemu tego typu o~dodatkowe elementy, które pozwolą
uzyskać system hybrydowy. System taki będzie mógł pełnić rolę zarówno
systemu dostepnościowego, jak i analitycznego.

Wybierając system monitorujący należy zatem dokonać szczegółowej
analizy wymagań stawianych systemowi. Szczegółowe porównanie
wszystkich przedstawionych systemów monitorowania zawarto
w~tabeli~\ref{tab:PorownanieSys}.

\begin{longtable}[c]{|p{4.5cm}||p{3cm}|p{3cm}|p{3cm}|}
  \caption{Porównanie systemów monitorowania.} \label{tab:PorownanieSys} \\
  \hline \multicolumn{1}{|c||}{Nazwa systemu} &
  \multicolumn{1}{c|}{Cacti} & \multicolumn{1}{c|}{Nagios} &
  \multicolumn{1}{c|}{Icinga} \tabularnewline \hline \hline
  \endfirsthead

  \multicolumn{4}{c}%
  {{\tablename\ \thetable{} -- Kontynuacja z~poprzedniej strony.}} \\
  \hline
  \multicolumn{1}{|c||}{Nazwa systemu} &
  \multicolumn{1}{c|}{Cacti} & \multicolumn{1}{c|}{Nagios} &
  \multicolumn{1}{c|}{Icinga} \tabularnewline 
  \hline \hline
  \endhead

  \hline \multicolumn{4}{|r|}{{Kontynuacja na następnej stronie.}} \\ \hline
  \endfoot

  \hline\hline
  \endlastfoot

  \raggedright{Podgląd stanu bieżącego} & \raggedright{Nie} &
  \raggedright{Ta}k & \raggedright{Ta}k \tabularnewline 
  \hline

  \raggedright{Podgląd danych historycznych} &\raggedright{Tak} &
  \raggedright{Tak, przez dodatek} & \raggedright{Tak, przez dodatek}
  \tabularnewline
  \hline

  \raggedright{Dane w~formie wykresu} & \raggedright{Tak} &
  \raggedright{Tak, przez dodatek} & \raggedright{Tak, przez dodatek}
  \tabularnewline 
  \hline

  \raggedright{Przechowywanie danych w~bazie cyklicznej} & \raggedright{Tak} &
  \raggedright{Tak, przez dodatek} & \raggedright{Tak, przez dodatek}
  \tabularnewline
  \hline

  \raggedright{Przechowywanie danych w~bazie relacyjnej} & \raggedright{Nie} &
  \raggedright{Tak, przez dodatek} & \raggedright{Tak, przez dodatek}
  \tabularnewline
  \hline

  \raggedright{Powiadomienia o~awarii} & \raggedright{Nie} &
  \raggedright{Tak, email lub telefon} & \raggedright{Tak, email lub telefon}
  \tabularnewline
  \hline

  \raggedright{Wsparcie w~lokalizacji awarii} & \raggedright{Nie} &
  \raggedright{Tak, poprzez mapę logiczną sieci} & \raggedright{Tak, poprzez mapę logiczną sieci}
  \tabularnewline
  \hline

  \raggedright{Obsługa SNMP} & \raggedright{Tak} &
  \raggedright{Tak, przez wtyczkę} & \raggedright{Tak, przez wtyczkę}
  \tabularnewline
  \hline

  \raggedright{Zbieranie danych spoza SNMP} & \raggedright{Tak, niewielka liczba dostępnych metod} &
  \raggedright{Tak, bogaty zestaw wtyczek} & \raggedright{Tak, bogaty zestaw wtyczek}
  \tabularnewline
  \hline

  \raggedright{Monitorowanie pasywne} & \raggedright{Nie} &
  \raggedright{Tak} & \raggedright{Tak}
  \tabularnewline
  \hline

  \raggedright{Nowoczesny interfejs użytkownika} & \raggedright{Nie} &
  \raggedright{Nie} & \raggedright{Tak, z wykorzystaniem technologi AJAX}
  \tabularnewline
  \hline

  \raggedright{Wielu użytkowników} & \raggedright{Tak} &
  \raggedright{Tak} & \raggedright{Tak}
  \tabularnewline
  \hline

  \raggedright{Metoda uwierzytelnienia} & \raggedright{Uwierzytelnienie wewnętrzne} &
  \raggedright{Uwierzytelnienie http} & \raggedright{Uwierzytelnienie wewnętrzne}
  \tabularnewline
  \hline

  \raggedright{Zarządzanie kontami użytkowników z~interfejsu} & \raggedright{Tak} &
  \raggedright{Nie} & \raggedright{Tak}
  \tabularnewline
  \hline

  \raggedright{Definiowanie uprawnień dla użytkowników} & \raggedright{Tak, przez interfejs graficzny} &
  \raggedright{Nie} & \raggedright{Tak, przez interfejs graficzny}
  \tabularnewline
  \hline

  \raggedright{Molarność} & \raggedright{Nie} &
  \raggedright{Nie} & \raggedright{Tak}
  \tabularnewline
  \hline

  \raggedright{Rozmieszczenie modułów na różnych urządzeniach fizycznych} & \raggedright{Nie dotyczy} &
  \raggedright{Nie dotyczy} & \raggedright{Tak}
  \tabularnewline
  \hline

  \raggedright{Możliwość monitorowania rozproszonego z~instancją
    nadrzędną} & \raggedright{Nie} & \raggedright{Tak} &
  \raggedright{Tak}
  \tabularnewline
  \hline

  \raggedright{Możliwość monitorowania rozproszonego bez instancji nadrzędnej} & \raggedright{Nie} &
  \raggedright{Tak, konieczny płatny dodatek} & \raggedright{Tak}
  \tabularnewline
  \hline

  \raggedright{Generacja raportów} & \raggedright{Nie} &
  \raggedright{Nie} & \raggedright{Tak, z~wykorzystaniem JasperReports}
  \tabularnewline
  \hline

  \raggedright{Możliwość monitorowania urządzenia mobilnego} & \raggedright{Nie} &
  \raggedright{Nie} & \raggedright{Nie}
  \tabularnewline
  \hline

  \raggedright{Dostępność} & \raggedright{Darmowy} &
  \raggedright{Częściowo darmowy, wiele płatnych elementów i~funkcjonalności} & \raggedright{Darmowy}
  \tabularnewline
  \hline

  \raggedright{Licencja} & \raggedright{GPL v2} &
  \raggedright{GPL v3 (tylko darmowe elementy)} & \raggedright{GPL v2}
  \tabularnewline
  \hline

\end{longtable}

Przedstawione systemy monitorujące w~znacznym stopniu zaspokajają
zapotrzebowanie rynku na systemy monitorowania. Pojawia się jednak
pewna nisza związana z~monitorowaniem urządzeń mobilnych. Zadanie to
nie jest trywialne i~wymaga obecności dodatkowych mechanizmów zarówno
na urządzeniu mobilnym, jak i~w~innych elementach systemu. Żaden
z~analizowanych systemów nie posiadał w~swej implementacji ani
w~oficjalnych repozytoriach z~dodatkami oprogramowania, które
pozwalałoby na monitorowanie parametrów urządzenia mobilnego.

