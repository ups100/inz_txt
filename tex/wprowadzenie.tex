\chapter{Wprowadzenie}

Komputer stał się nieodzowną częścią współczesnej kultury. Praktycznie
każde gospodarstwo domowe posiada komputer wraz z~dostępem do
internetu. Urządzenia będące w~posiadaniu prywatnych właścicieli,
bardzo często są wykorzystywane do rozrywki lub innych czynności,
których niewykonanie nie pociąga za sobą żadnych konsekwencji. Znaczna
jednak część urządzeń znajduje się w~posiadaniu dużych firm oraz
ośrodków badawczych. Komputery te zazwyczaj są połączone ze sobą
w~sieć prywatną - intranet. Do ich połączenia konieczna jest zarówno
rozbudowana struktura okablowania jak i~zestaw urządzeń
sieciowych. Wykorzystanie komputerów pozwala firmom na przyśpieszenie
prac, przez co ich zysk znacząco wzrasta. Brak możliwości używania
komputera, lub komunikacji poprzez infrastrukturę sieciową, niesie za
sobą poważne straty finansowe. Konieczne jest zatem zapewnienie
funkcjonowania całej infrastruktury, w~każdej chwili, gdy jest ona
potrzebna.

Urządzenia elektroniczne posiadają ograniczoną trwałość, przez co
istnieje niezerowe prawdopodobieństwo awarii każdego z~elementów sieci
firmowej. Ponadto należy pamiętać, iż na urządzeniach uruchamiane jest
oprogramowanie, które może zawierać błędy. Za awarię w~danym systemie
należy zatem uznać, nie tylko fizyczne uszkodzenie urządzenia, lecz
także sytuacje, w~której użytkownik zostaje pozbawiony dostępu do
danej aplikacji. Warto również zauważyć, że użytkownik oczekuje od
danej aplikacji dostarczenia usług o~odpowiednim poziomie. Zatem
należy również uznać, za awarię, sytuację, gdy usługi świadczone
użytkownikowi nie są na satysfakcjonującym poziomie.

Użytkownik końcowy bardzo często nie jest w~stanie udzielić
precyzyjnej informacji o~usterce, której doświadczył. Bardzo popularna
jest sytuacja, w której użytkownik zgłasza, że nie działa aplikacja
z~której korzysta, natomiast faktyczną przyczyną błędu jest awaria
bazy danych lub komunikacji sieciowej. Indywidualna diagnoza przy
każdej awarii jest czasochłonna, przez co czas do jej usunięcia
wydłuża się, powodując straty finansowe. Od wielu lat w~celu
optymalizacji wykrywania i~obsługi awarii stosuje się systemy
monitorujące, które przedstawiają administratorowi w~przejrzysty
sposób stan wszystkich urządzeń oraz usług.

Zadaniem systemu monitorującego jest śledzenie stanu danego urządzenia
i~przedstawianie go administratorowi poprzez czytelny interfejs
użytkownika. Stan urządzenia może być rozumiany bardzo
szeroko. Istnieją systemy, które pozwalają na sprawdzanie, nie tylko
czy urządzenie jest włączone, lecz również jego szczegółowych
parametrów takich jak temperatura poszczególnych podzespołów czy
zużycie prądu. Można wyróżnić dwa podstawowe rodzaje monitorowania:

\begin{description}
\item[Monitorowanie aktywne] rodzaj monitorowania, w~którym system
  monitorujący cyklicznie wykonuje sprawdzenie stanu danego
  urządzenia lub usługi
\item[Monitorowanie pasywne] rodzaj monitorowanie, w~którym status
  usługi lub urządzenia zgłaszany jest przez program zewnętrzny do
  systemu monitorującego
\end{description}

Każdy ze~sposobów monitorowania ma zarówno swoje wady i~zalety. Wybór
metody monitorowania, zależy zatem od charakterystyki monitorowanej
wartości. Jeśli parametr podlega, nieregularnym i~krótkotrwałym
zmianom, a każda z nich powinna być odnotowana stosuje się
monitorowanie pasywne. Natomiast jeśli dana wartość posiada
charakterystykę zmieniającą się w~sposób ciągły, należy korzystać
wtedy z monitorowania aktywnego, które dokonuje próbkowania danej
wartości w~określonych odstępach czasu.

Sieci bardzo dużych przedsiębiorstw, posiadają budowę
wielosegmentową. Ze względów bezpieczeństwa bardzo często składa się
ona z~sieci wirtualnych, czy wręcz odizolowanych od siebie
podsieci. Ponadto sieci przedsiębiorstwa bardzo często zawierają
zapory ogniowe, które filtrują ruch pomiędzy sieciami. Ze względu na
fragmentacje sieci często nie jest możliwe zastosowanie prostego
systemu monitorowania opisanego wcześniej. Konieczne jest zatem użycie
systemu rozproszonego.

Najprostszą realizacją rozproszonego systemu monitorowania jest użycie
monitorowania pasywnego do monitorowania wszystkich urządzeń i~usług,
które nie są widoczne z~sieci w~której uruchomiony jest system
monitorujący. Niestety wymaga to zmian w~konfiguracji wszystkich
urządzeń i~uruchomienia na nim dodatkowego oprogramowania. Takie
zmiany mogą nie być możliwe, na prostych urządzeniach, których
kontrola odbywa się poprzez preinstalowany system producenta. 

Możliwa jest również konfiguracja, wieloinstancyjnego systemu
monitorowania. W~każdej odizolowanej komórce sieci należy umieścić
instancję systemu, która będzie zbierała dane z~tej komórki
sieci. Monitorowanie danego fragmentu infrastruktury może się odbywać
zarówno w~sposób aktywny jak i~pasywny. Po wstępnym przetworzeniu
takich danych, muszą one zostać zsynchronizowane pomiędzy instancjami,
a~następnie umieszczone w~instancji nadrzędnej lub innym zbiorczym
miejscu docelowym. Rozwiązanie to posiada liczne zalety i~jest bardzo
często stosowane. Dodatkowo niektóre z~systemów umożliwiają wymianę
danych pomiędzy instancjami bez konieczności istnienia wyróżnionej
instancji nadrzędnej.

Przedstawienie administratorowi danych bieżących jest często
niewystarczaje. Precyzyjna diagnoza awarii w~możliwe krótkim czasie od
jej wystąpienia jest bardzo ważna. Jednak istotna jest również
możliwość analizy historycznych awarii, aby umożliwić wykrycie
potencjalnej awarii jeszcze przed jej wystąpieniem. Dostępne są na
rynku systemy, które pozwalają na gromadzenie danych o~odczytach
w~bazach danych. Kolejnym krokiem może być analiza takiej bazy danych
z~wykorzystaniem systemu eksperckiego, który wykaże odpowiednie
zależności i~na tej podstawie umożliwi wykrycie potencjalnej awarii
jeszcze przed jej wystąpieniem.

Współczesne korporacje posiadają nie tylko rozbudowaną infrastrukturę
sieciową, lecz również bardzo dużą liczbę urządzeń mobilnych takich
jak laptopy, tablety czy inne urządzenia specyficzne dla danej
firmy. Bardzo często okazuje się, że poprawne działanie tych urządzeń
wpływa znacząco na efektywność pracy osób, które ich
używają. Monitorowanie takiego urządzenie jest zadaniem
nietrywialnym. Należy pamiętać, iż urządzenie mobilne może nie mieć
chwilowej możliwości komunikacji z~systemem monitorującym. Jeśli
przerwy w~łączności występują stosunkowo często, to w~przypadku braku
późniejszej synchronizacji danych można doprowadzić, do fałszywych
predykcji systemu eksperckiego. Aby tego uniknąć konieczne jest
zapewnienie dostarczenia wyników wszystkich pomiarów do systemu, kiedy
tylko stanie się to możliwe. W przypadku klienta mobilnego niezwykle
istotna jest również kwestia bezpieczeństwa. Urządzenia takie często
nie pracują wewnątrz sieci formowej, lecz używają wielu różnych,
niezaufanych sieci do komunikacji. Dane zebrane podczas monitorowania
klienta mobilnego mogą zawierać tajemnice handlowe firmy. Konieczne
jest zatem zapewnienie zarówno poufności jak i~integralności danych
podczas synchronizacji.

Niestety, obecnie na rynku brak jest rozwiązań, które umożliwiałyby
monitorowanie klienta mobilnego. Ważne jest dostarczenie odpowiedniego
systemu, który pozwoli na kompleksowe monitorowanie wszystkich
urządzeń występujących w~firmie, zarówno mobilnych jak
i~statycznych. W~związku z~powyższym w~niniejszej pracy wykonano
rozbudowę popularnego systemu monitorowania, aby umożliwić
monitorowanie przy jego użyciu zarówno urządzeń statycznych jak
i~mobilnych.

Układ tej pracy jest następujący. Rozdział~\ref{chap:Systemy} zawiera
opis oraz porównanie dostępnych na rynków systemów
monitorowania. W~rozdziale \ref{chap:Wymagania} przedstawiono
problematykę monitorowania klienta statycznego oraz mobilnego. Ponadto
po wykonaniu analizy, przedstawiono wymaganie jakie są stawiane przed
systemem kompleksowego monitorowania przedsiębiorstwa. Rozdział
\ref{chap:Icinga} zawiera opis szczegółowy opis systemu Icinga na
bazie którego budowany jest projektowany system. W rozdziale
\ref{chap:ProjektSystemu} przedstawiono projekt systemu monitorowania,
zgodnego z~przedstawionymi wymaganiami. Rozdział
\ref{chap:Implementacja} zawiera natomiast opis wykonanej w~ramach
niniejszej pracy implementacji systemu monitorowania. W~rozdziale
\ref{chap:Testy} zawarto opis przebiegu testowania wykonanego systemu,
a~także przedstawiono sprawozdanie z~jego użytkowania. Rozdział
\ref{chap:Podsumowanie} natomiast, zawiera podsumowanie niniejszej
pracy, a~także wskazuje potencjalne możliwości rozwoju wykonanego
systemu.
